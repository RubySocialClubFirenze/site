---
layout: post
title: "Corso Ruby on Rails"
description: ""
category:
tags: []
is_the_next: false
google_maps: false
---
{% include JB/setup %}
**Mercoledì 4 luglio alle 19:30** il Ruby Social Club organizza un **corso base sul framework Ruby on Rails**.

La serata sarà organizzata in stile hacking-session, quindi chi vuole provare a *sporcarsi le mani* col codice si porti un pc con ruby 1.9.3 installato.

Gli argomenti da trattare sono molti, quindi cercheremo di dare una panoramica generale mentre costruiamo live una piccola applicazione Rails, rimandando a futuri incontri gli approfondimenti dei singoli argomenti.

Il Ruby Social Club si svolgerà presso la sede di **DrWolf srl, in via Reginaldo Giuliani 88, 50141 Firenze** ([mappa](http://www.drwolf.it/lazienda/dove-siamo)). **Inizierà alle ore 19:30** e terminerà, ora più ora meno, attorno alle 23.

L’incontro è, ovviamente, aperto a tutti ma si consiglia la partecipazione a chi sappia già programmare in un linguaggio a oggetti, meglio ancora se conosce almeno un po' Ruby.

Vi preghiamo di registrarvi all'evento su [Eventbrite](http://rubysocialclub-fi.eventbrite.com) per avere un'idea di quanti saremo.
In base agli iscritti provvederemo anche all'acquisto di stuzzichini e bevande varie. All'entrata troverete una cassetta per la raccolta delle offerte per il rimborso, abbiamo stimato 2 &euro; a testa ma chi pensa di non _stuzzicarsi_ può tranquillamente ignorare la cassetta :)
Durante la serata decideremo poi come cenare, la zona offre molte soluzioni (kebab, pizza, ecc.).

Come sempre è valido l'invito ad iscriversi alla [mailing list](https://lists.lilik.it/wws/subscribe/ruby) di coordinamento del RSC (se volete vedere di cosa parliamo trovate [qui gli archivi della lista](https://lists.lilik.it/wws/arc/ruby)).
